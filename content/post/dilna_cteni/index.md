---
title: "Dílna čtení"
date: 2018-05-02T01:30:11+02:00
draft: false
---

![ilustrační foto](dilna_cteni.jpg)

Dílna čtení je celoroční systém práce, který pomáhá žákům v tom, aby se stali skutečnými čtenáři. Jedná se o praktický systém určený dětem od 3. do 9. třídy a vychází z programu RWCT (Čtením a psaním ke kritickému myšlení) a nabízí možný způsob, jak rozvíjet čtenářské dovednosti, jak rozečíst děti, které se dosud četbě vyhýbaly, a vytvořit ve třídě čtenářské společenství. V dílně čtení žáci pravidelně čtou souvislé beletristické texty, přemýšlí, hovoří a píšou o nich. Dílna čtení umožní pracovat zároveň individuálně i společně, každý žák má knihu přiměřenou své aktuální čtenářské úrovni.